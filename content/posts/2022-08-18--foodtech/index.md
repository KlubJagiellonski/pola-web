---
title: Aplikacja Pola to foodtech
subTitle: Innowacje w branży spożywczej
category:
cover: 3.png
---

Opisujemy branżę foodtech w Polsce

W Polsce nie brakuje innowacyjnych firm na rynku spożywczym, które z powodzeniem starają się odpowiadać na stojące przed nami wyzwania.

„Foodtech to, mówiąc najogólniej, zastosowanie technologii w żywności. Warto zauważyć, jak wiele rzeczy się stechnologizowało w ostatnim czasie. Biznesy i przedsięwzięcia, które kiedyś nie były cyfrowe, jak na przykład branża motoryzacyjna, dziś pełne są technologii. Dawny twardy przemysł jest nią dziś naszpikowany. Jednak w obszarze produkcji żywności taka zmiana wciąż jest jeszcze przed nami” - mówi Piotr Grabowski z foodtech.ac w wywiadzie dla [Klubu Jagiellońskiego, wydawcy aplikacji Pola](https://klubjagiellonski.pl/2022/08/19/koniec-rzadow-krolow-majonezu-jestes-tym-co-jesz-to-klucz-w-rewolucji-zywnosci/).

„Mamy też w Polsce wiele projektów, które istnieją na raczej wczesnym etapie rozwoju. Przykładem jest Roślinny Qurczak. Ekspansja zagraniczna tej marki to plan na kolejne lata. 2 miesiące temu została odpalona globalna marka tej firmy – Apollo. Na razie podbija ona polskie sklepy. Jest też Dobra Kaloria i Polsoja, która roślinne zamienniki robiła już w latach 90., a także Yoush. To wciąż niewiele w porównaniu z tym, co dzieje się na świecie. Im więcej te wszystkie firm będą miały kapitału, tym szybciej zaangażują się w intensywne prace badawczo-rozwojowe” - wyjaśnia ekspert.

W wywiadzie poruszono również kwestię społecznego dostępu do danych. Na pytanie „Czy aplikacja Pola to foodtech” odpowiedział tak:

„Tak, zdecydowanie. Pola to świetny przykład. Musimy zadbać również o to, aby składniki służące do wytwarzania zamienników tradycyjnego jedzenia nie przyjeżdżały zza oceanu i nie pokonywały długiej drogi, ale żeby pochodziły z Polski. To także przykład na to, że technologia pozwala odkryć potencjał lokalnych surowców, które można wykorzystać w zupełnie nowy sposób. Staramy się odkrywać właściwości wszystkich produktów, które w Polsce rosną i które nie są tak popularne w innych kulturach i innych klimatach. Jogurty z fasoli są super przykładem”.

Więcej tego typu materiałów znajdziesz w dziale [Podmiotowa Gospodarka](https://klubjagiellonski.pl/2022/08/19/koniec-rzadow-krolow-majonezu-jestes-tym-co-jesz-to-klucz-w-rewolucji-zywnosci/)

![](PG.png)
