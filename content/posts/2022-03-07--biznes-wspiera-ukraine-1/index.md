---
title: LPP, 4F, CCC, Cirkle K, Warta
subTitle: Biznes wspiera Ukrainę 1
category: Solidarni
cover: biznes.png
twitter: WEST
---

###Polska odzież, buty i ubezpieczenia dla wszystkich potrzebujących uchodźców.
LPP S.A. właściciel marek takich jak: Reserve czy Sinsay oprócz wsparcia pieniężnego zawiesza swoją działalność w Rosji. Polska globalna marka przekazała także wsparcie finansowe i rzeczowe w wysokości 20 mln złotych, które ma pomóc uchodźcom w podstawowym funkcjonowaniu. Więcej możemy [przeczytać w oficjalnym komunikacie](https://www.lppsa.com/informacje-prasowe/lpp-zwieksza-skale-pomocy-dla-ukrainy-do-20-mln-zl) prasowym producenta: **W związku z rosnącą skalą potrzeb zarówno w Ukrainie i w Polsce, firma odzieżowa LPP wraz z Fundacją LPP zwiększyła wartość pomocy finansowej, jak i rzeczowej na rzecz osób dotkniętych konfliktem zbrojnym do 20 mln zł. Środki te zostaną przeznaczone na dalsze działania mające na celu zapewnienie najpilniejszych potrzeb uchodźców przybywających do naszego kraju, jak i tych, pozostających w objętym wojną kraju.**

W komunikacie opublikowanym na Linkedin [OTCF S.A](https://www.linkedin.com/posts/otcf-sp-z-o-o-_standwithukraine-otcfteam-activity-6905527880739344384-QoSj). właściciel marki 4F poinformował o przekazaniu kwoty 500 000 złotych. Wsparcie spółki nie ogranicza się jednak tylko do przekazania środków pieniężnych: **Misją Fundacji „4F Pomaga” jest wspieranie najbardziej potrzebujących, dlatego dziś wszystkie nasze działania skierowane są na Ukrainę. Przeznaczyliśmy kwotę 500 tys. zł na pomoc naszym sąsiadom. Nasi pracownicy biorą udział w różnych działaniach wolontariackich, a dziś ruszamy z dodatkową akcją, dzięki której i Ty możesz pomóc.**

Grupa [CCC](https://www.linkedin.com/posts/ccc_group_grupaccc-dajswoimbutomdrugieahqycie-solidarnizukrainafb-activity-6904091528080228352-k8rx) w ramach swojej działalności przekazała ponad 10 tysięcy par butów najbardziej potrzebującym rodzinom. Oprócz obuwia uchodźcy mają otrzymać także ubrania. Komunikat spółki akcyjnej umieszczony na Linkedin przestawia się następująco: **Mieszkańcy Ukrainy to nasi sąsiedzi, przyjaciele, koledzy i koleżanki z pracy. Dlatego w #GrupaCCC podejmujemy aktywne działania pomocowe. Za pośrednictwem Caritas, przekazaliśmy ponad 10 tysięcy nowych par butów potrzebującym rodzinom z Ukrainy. Jesteśmy w stałym kontakcie z organizacjami pomocowymi - kolejne kilka tysięcy par obuwia trafi za naszą granicę już wkrótce. W tym tygodniu potrzebujący otrzymają także ubrania, koce i inne przedmioty codziennego użytku. Uruchomiliśmy programy wsparcia dla naszych pracowników z Ukrainy, a nasi polscy pracownicy aktywnie działają w ramach wolontariatu. Uruchomiliśmy akcję CCCPomaga, w której pracownicy wspierają uchodźców w znalezieniu tymczasowego zamieszkania. Zdecydowaliśmy też o rozszerzeniu akcji #DajSwoimButomDrugieŻycie!**

Stacje paliw [Circle K](https://www.linkedin.com/posts/circle-k_ukraine-pomoc-pomagamynaokraglo-activity-6903391132839936000-peIw) przekazują paliwo, dzięki któremu pomoc humanitarna może być dystrybuowana. Ściśle współpracują w tym zakresie z Polskim Czerwonym Krzyżem. W poście na portalu Linkedin możemy przeczytać: **Los naszych przyjaciół z Ukrainy nie jest nam obojętny, dlatego podjęcie natychmiastowej współpracy z Polskim Czerwonym Krzyżem jest dla nas naturalną i oczywistą decyzją. Rozpoczynamy działania pomocowe, aby wsparcie dla potrzebujących dotarło jak najszybciej. Wspieramy organizację poprzez dostarczenie paliwa dla ratowników medycznych z PCK na potrzeby pomocy humanitarnej na granicy, w tym również transportu niezbędnych środków sanitarnych, żywności. Dodatkowo, na stacjach w pasie przygranicznym ustanowiliśmy pierwszeństwo obsługi dla oznakowanych pojazdów służb ratowniczych PCK**

Towarzystwo Ubezpieczeniowe [Warta](https://www.linkedin.com/posts/warta_solidarnizukrainafb-activity-6903814376764358656-g9YP) S.A. oferuje bezpłatne przez okres 30 dni ubezpieczenie odpowiedzialności cywilnej dla wszystkich obywateli Ukrainy , którzy przyjechali do Polski z uwagi na trwający tam konflikt zbrojny. Więcej o akcji można przeczytać na oficjalnej stronie ubezpieczyciela. **Włączamy się do pomocy poszkodowanym w wyniku wojny na Ukrainie. Zdecydowaliśmy się sfinansować krótkoterminowe ubezpieczenie OC wszystkim uchodźcom przybywającym z Ukrainy do Polski. To obowiązkowe ubezpieczenie, które dotyczy odpowiedzialności cywilnej osoby kierującej ubezpieczonym pojazdem, która wyrządzi szkodę osobom trzecim. Ubezpieczenie będzie bezpłatne dla osób przyjeżdżających z objętej wojną Ukrainy i będzie obowiązywało 30 dni**

Wesprzyj [zbiórkę na czołgi organizowaną przez Narodowy Bank Ukrainy](https://klubjagiellonski.pl/wesprzyj-ukrainska-armie/), którą Klub Jagielloński, wydawca aplikacji Pola wspiera.

![](Kopia czolgi.PNG)
