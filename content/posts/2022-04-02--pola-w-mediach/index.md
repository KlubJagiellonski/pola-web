---
title: Pola w mediach
subTitle: Było o nas głośno
category: Pola
cover: grafika.png
---

Konsumenci chcą dziś dokonywać świadomego wyboru. Dostajemy wiele wiadomości z prośbami o pomoc w rozróżnieniu firmy pochodzących z Rosji lub tych, które jeszcze nie opuściły terenu Federacji Rosyjskiej. Rośnie również liczba wystąpień medialnych. **Wprowadziliśmy ostrzeżenie w przypadku, gdy ktoś skanuje produkty firm pochodzących z Rosji, czy też Białorusi, informujemy wtedy, że ten produkt pochodzi z kraju, który dokonał inwazji na Ukrainę i polecamy rozważyć, czy taki produkt należy włożyć do koszyka.** - mówił Mateusz Perowicz, koordynator aplikacji dla TVP 3 Bydgoszcz.

Mateusz również udzielił wywiadu dla TVP Info, w którym w szczegółach opowiedział więcej o samej aplikacji:** Okazało się, że Pola była doskonałą odpowiedzią na potrzeby Polaków. Aplikacja powstała za zero złotych, nie miała też budżetu marketingowego. Jednak od samego początku cieszyła się dużą popularnością. Aplikację pobrano już ponad 750. tys. razy, a liczbą zeskanowanych produktów przekroczyła 10 mln. Polacy są i chcą być świadomymi konsumentami. Dlatego jesteśmy w awangardzie akcji wzywających do bojkotu rosyjskich produktów i firm, które jeszcze nie opuściły terenu Federacji Rosyjskiej.**

Należy też pamiętać o tym, że najprostszą metodą na poznanie pochodzenia produktu jest prefiks kodu kreskowego, z czego korzysta też aplikacja Pola. Przypomina o tym Forum Polskiej Gospodarki: **informuje, że będzie możliwy bojkot każdego produktu firm z Rosji i Białorusi dzięki aplikacji Pola. Każdy kraj posiada prefiks, którym oznaczone są produkty z niego pochodzące. Są to najczęściej pierwsze trzy cyfry kodu. Polsce przypadła liczba 590, Rosji – od 460 do 469, a Białorusi – 481. Programiści Poli wdrażają właśnie odpowiednie rozwiązanie.**

W związku z wprowadzonymi zmianami Pola coraz częściej pojawia się w mediach. Ostatnio można było o niej przeczytać w radiokrakow.pl, poznan.tvp.pl, gsmmaniak.pl i usłyszeć w wydaniu Teleexpresu 22 marca 2022.

Jeśli uważasz, że nasze działania są wartościowe, może pomóc w rozwoju naszego projektu. [Wspieraj aplikację Pola](https://klubjagiellonski.pl/zbiorka/wspieraj-aplikacje-pola/).

### Czegoś zabrakło? Chcesz wiedzieć więcej? Napisz do nas **pola@klubjagiellonski.pl** lub daj znać w mediach społecznościowych [facebook](https://www.facebook.com/app.pola), [twitter](https://twitter.com/pola_app).
