---
title: Luxmed, Maspex, KGHM, Biedronka, BlaBla Car
subTitle: Biznes wspiera Ukrainę 5
category: Solidarni
cover: biznes.png
---

W związku z działaniami wojennymi na Ukrainie Grupa LUX MED [zaoferowała bezpłatną](https://www.luxmed.pl/dla-pacjenta/aktualnosci/pakiet-pomoc-dla-ukrainy) pomoc medyczną dla obywateli Ukrainy oraz osób innych narodowości, które przybyły z Ukrainy po rozpoczęciu działań wojennych.

[Grupa Maspex](https://maspex.com/aktualnosci/grupa-maspex-pomaga-ukrainie/) przekazała 1 milion złotych pomocy dla Ukrainy. Z czego pół miliona złotych stanowi pomoc finansowa, a kolejne pół miliona złotych pomoc żywnościowa. Firma wspiera również swoich pracowników i upraszcza procedury zatrudniania obcokrajowców. Koncern współpracuje również z: Bankami Żywności, Polskim Czerwonym Krzyżem i Caritas Polska, przekazując im swoje produkty. Bez ograniczeń przekaże też swoje produkty w powiatach, gdzie mamy swoje zakłady.

Spółka [KGHM](https://media.kghm.com/pl/informacje-prasowe/my-razem-kghm-wlacza-sie-w-pomoc-dla-ukrainy) tworzy centra pomocy. Oferowane będą tam zarówno porady prawne, pomoc tłumaczy, jak i zbierane informacje o najpilniejszych potrzebach obywateli Ukrainy, którzy trafią na Dolny Śląsk. Centrum będzie też koordynować akcje wolontariackie i zbiórki na rzecz Ukraińców.

Do tego należące do KGHM Miedziowe Centrum Zdrowia oferuje bezpłatne wizyty w specjalistycznych poradniach dla uchodźców z Ukrainy. Firma zaangażowała się również w zakup i transport środków medycznych. Do szpitali w oblężonych miastach Ukrainy przewiezione zostały leki, środki opatrunkowe i inne medykamenty.

Jeronimo Martins, właściciel sieć sklepów [Biedronka](https://media.biedronka.pl/) przekazał 5 mln euro na pomoc humanitarną dla Ukrainy. Firma zatrudnia w swoich sklepach, biurach i magazynach ponad 1800 osób pochodzenia ukraińskiego. Zaoferowano im bezzwrotne wsparcie finansowe w wysokości 1 tys. zł. Sieć obniża również ceny artykułów spożywczych w swoich sklepach przy granicy z Ukrainą.

Firma Blabla Car postanowiła pomóc osobom przekraczającym granicę z Polską, dopuszczając możliwość organizowania przejazdów za minimalną stawkę 1 zł. Firma zadeklarowała, że nie pobierze za to prowizji. Pracownicy firmy radzą, aby dodać w ofercie zdanie: "безкоштовний проїзд для допомоги Українцям (darmowy przejazd dla Ukraińców)", by ułatwić uchodźcom znalezienie transportu.

Wesprzyj [zbiórkę na czołgi organizowaną przez Narodowy Bank Ukrainy](https://klubjagiellonski.pl/wesprzyj-ukrainska-armie/), którą Klub Jagielloński, wydawca aplikacji Pola wspiera.

![](Kopia czolgi.PNG)

Zdjęcie pochodzi z platformy [Flickr](https://www.flickr.com/)
