---
title: Co udało się zrobić w ostatnim czasie?
subTitle: Nowe firmy w bazie Poli
category: Pola
cover: grafika.png
---

###Najważniejsza jest aktualna baza danych

Każdego dnia nad aplikacją Pola czuwa jakiś redaktor. Realizujemy dyżury, których autorem jest koordynator aplikacji Mateusz Perowicz. Jest to między innymi weryfikowanie firm oraz rozpatrywanie zgłoszeń. Pracujemy także nad dodawaniem materiałów na stronę internetową aplikacji i media społecznościowe. Niezależnie od aktywności zawsze analizujemy sprawy związane z gospodarką. Całą naszą działalność możecie śledzić na githubie, gdzie również można pomóc w backendzie Poli.

Ostatnie zweryfikowane firmy to: Nobo Trade Sp. z o.o., Fater SpA, ZPOW Agros Nova Sp. z o.o. Sp. k., Cerealto Sintra Foods S.A., Reckitt Benckiser France, Olitalia Srl, PHUP "K.W.S. Żabczyńscy" Sp.j., Kabako Milk Sp. z o.o., Bayadera Group, Segafredo Zanetti S.p.A., 4Organic Sp. z o.o., Browar PINTA Sp. z o.o., Clovin Germany GmbH, Persan Polska S.A., Graal S.A. i Browars Sp. z o.o. Tylko w ostatnim czasie rozpatrzyliśmy ponad 30 zgłoszeń tworzonych przez naszych użytkowników, a liczba firm, które zostały zweryfikowane to 70. Pola pozwala użytkownikom zgłaszać kody kreskowe, które następnie redaktor rozpatruje, czyli przypisuje do danego producenta i marki. Następnie jeżeli producent nie jest zweryfikowany, badamy zgodnie z zasadami naszej aplikacji, ile punktów uzyska, bazując na [naszym algorytmie](https://www.pola-app.pl/about). Kolejne podejmowanie przez nasz działanie, to dodawanie do bazy wszystkich kodów kreskowych należących do danej firmy. Ostatnio na prośbę Krajowej Spółki Cukrowej, dodaliśmy do bazy wszystkie nowe produkty tej firmy. Na prośbę naszych użytkowników dodaliśmy ostatnio do bazy firmy: Science Pharma, Decathlon, Ziaja i Dębica/Goodyear.

Weryfikujemy również firmy, które zgłosiły się do nas [przez formularz](https://docs.google.com/forms/u/2/d/e/1FAIpQLSfJ14U66y_Z_thn9wiUHaBGOfKlZNhL4BGYuHjO2tJuzXi9gQ/viewform). W ostatnim czasie były to: FHU ROBERT, Naturalne Zdrowie Barbara Bućko, Trendwise, Emaila Olkusz.

Chcemy, aby z każdym kolejnym dniem aplikacja była lepsza, jeszcze bardziej pożyteczna. Dlatego tak ważne jest, żeby każdy z redaktorów regularnie dyżurował i pracował nad bazą aplikacji. Dzięki temu możemy dostarczyć naszym użytkownikom - świadomym konsumentom narzędzie, dzięki któremu mogą sprawdzić dogłębnie pochodzenie produktu. Chcemy również, żeby aplikacja była wykorzystana przez wszystkich podczas codziennych zakupów. Oczywiście cieszymy się z aktualnego zainteresowania aplikacją i dziękujemy za zaufanie, które pozwoliło na ponad 700 tysięcy pobrań.

Jeśli uważasz, że nasze działania są wartościowe, może pomóc w rozwoju naszego projektu. [Wspieraj aplikację Pola](https://klubjagiellonski.pl/zbiorka/wspieraj-aplikacje-pola/).

### Czegoś zabrakło? Chcesz wiedzieć więcej? Napisz do nas **pola@klubjagiellonski.pl** lub daj znać w mediach społecznościowych [facebook](https://www.facebook.com/app.pola), [twitter](https://twitter.com/pola_app).
