---
title: Tarczyński, Lidl, Trans.eu, ERBUD, Arche
subTitle: Biznes wspiera Ukrainę 2
category: Solidarni
cover: biznes.png
---

###Branża spożywcza wspiera Ukraińców.
W oficjalnym komunikacje grupy [Tarczyński](https://www.linkedin.com/posts/warta_solidarnizukrainafb-activity-6903814376764358656-g9YP), producenta głównie spożywczych artykułów, można przeczytać o przekazaniu sprzętu wojskowego i produktów o wartości blisko pół miliona złotych.
**Drony, termowizory, GPS, kamizelki taktyczne czy plecaki snajperskie. Wysokiej jakości wojskowy sprzęt taktyczny to wsparcie materialne, które firma Tarczyński przekazała tym, których bezpośrednio dotyka sytuacja geopolityczna za naszą wschodnią granicą. Marka zadbała również o środki pierwszej pomocy, jak i karimaty oraz śpiwory, które trafiły do potrzebujących. Co więcej, z zakładu w podwrocławskim Ujeźdźcu Małym wyjechało już 40 tysięcy paczek kabanosów, które dzięki wsparciu partnerów – w tym miasta Wrocław – przekazane zostały na granicę polsko-ukraińską.**

Natomiast w komunikacie grupy [Lidl Polska](https://www.linkedin.com/posts/lidl-polska_dziaagkamy-teamlidl-solidarnizukrainafb-activity-6905537988630315008-Ad7K) na Linkedin można przeczytać o przekazaniu artykułów o wartości 10 mln EUR, które trafiły do Ukraińców. To nie jedyna pomoc, oprócz tego Lidl i Kaufland przekazały finansowe wsparcie do PAH i Caritas, ponadto w sklepach grupy zostały uruchomione zbiórki. Zgodnie z informacją podaną wyżej: **Jako międzynarodowa grupa Lidl i Kaufland podarowaliśmy towary o wartości 10 mln euro na rzecz obywateli Ukrainy dotkniętych wojną oraz kryzysem uchodźczym.**
###Spedytorzy przeciwko agresji.
Właściciel platformy spedycyjno-logistycznej [Trans.eu Group S.A.](https://www.linkedin.com/posts/transeugroup_w-zwi%C4%85zku-z-agresj%C4%85-rosji-na-ukrainie-zdecydowali%C5%9Bmy-activity-6904450536138010624-6nxm). poinformował w swoim komunikacie o zablokowaniu klientów z Rosji. Natomiast firmy Ukraińskie zostały zwolnione z obowiązującego na stronie abonamentu. **W związku z agresją Rosji na Ukrainie zdecydowaliśmy o odłączeniu rosyjskich klientów od Platformy Trans.eu. Od dzisiaj do odwołania wszyscy rosyjscy klienci stracą autoryzację w naszym systemie. Nie będą mogli korzystać z żadnej funkcjonalności poza komunikatorem. Pozwoli to na dokończenie transakcji z naszymi klientami. Ciągle monitorujemy sytuację za naszą wschodnią granicą i nie wykluczamy podjęcia kolejnych kroków. Jednocześnie prowadzimy szerokie działania pomocowe dla walczącej Ukrainy. Tworzymy most transportu pomocy humanitarnej na tereny objęte wojną oraz wspomagamy finansowo organizacje charytatywne. Firmy Ukraińskie zostały też zwolnione z abonamentu za naszą Platformę.**
###Tymczasowe lokale i zapomoga.

Polska grupa budowlana [ERBUD](https://www.linkedin.com/posts/erbud_standwithukraine-solidarnizukraina-fundacjaerbud-activity-6904420742684102656-cbV4) przekazała o wsparciu finansowym przekazanym Polskiej Akcji Humanitarnej. Pomoc otrzymali również wszyscy, ukraińscy pracownicy firmy. Więcej w samym komunikacie: **Wspieramy naszych ukraińskich kolegów i koleżanki z budowy, ich rodziny i rodaków. ERBUD GROUP przekaże 1 500 000 zł na pomoc Ukrainie, w tym 200 tys. zł na Polska Akcja Humanitarna (PAH), po 2000 zł zapomogi dla każdego ukraińskiego pracownika oraz pulę na realizację potrzeb pracowników podwykonawców na naszych kontraktach.**

[Grupa Arche](https://www.linkedin.com/posts/grupaarche_apel-uchodzcy-ukraina-activity-6905625958674755584-0n5N), która od 1991 świadczy usługi deweloperskie, oświadczyła o przekazaniu pomocy finansowej, ale nie tylko. Tymczasowo Ukraińcy mogą liczyć na zapewnione bezpłatne miejsca noclegowe, w których jest zapewnione także wyżywienie. Jak do tej pory przyjęto ponad 2 tysiące osób. **Grupa Arche postanowiła przeznaczyć na pomoc 5 000 000 zł, udostępnia tymczasowe bezpłatnie miejsca noclegowe, wyżywienie. Od soboty przyjęliśmy ponad 2 tysiące osób. W tym momencie (poniedziałek g.15.40) czekamy na przyjazd 3 tys. osób.**

Wesprzyj [zbiórkę na czołgi organizowaną przez Narodowy Bank Ukrainy](https://klubjagiellonski.pl/wesprzyj-ukrainska-armie/), którą Klub Jagielloński, wydawca aplikacji Pola wspiera.

![](Kopia czolgi.PNG)
